[
  {
    "title": "绝句", 
    "notes": [], 
    "author": "杜甫", 
    "paragraphs": [
      "两个黄鹂鸣翠柳，", 
      "一行白鹭上青天。", 
      "窗含西岭千秋雪，",
      "门泊东吴万里船。"
    ], 
    "dynasty": "唐代"
  }, 
  {
    "title": "望庐山瀑布", 
    "notes": [], 
    "author": "李白", 
    "paragraphs": [
      "日照香炉生紫烟，", 
      "遥看瀑布挂前川。", 
      "飞流直下三千尺，",
      "疑是银河落九天。"
    ], 
    "dynasty": "唐代"
  }, 
  {
    "title": "草 / 赋得古原草送别", 
    "notes": [], 
    "author": "白居易", 
    "paragraphs": [
      "离离原上草，",
      "一岁一枯荣。", 
      "野火烧不尽，",
      "春风吹又生。", 
      "远芳侵古道，",
      "晴翠接荒城。", 
      "又送王孙去，",
      "萋萋满别情。"
    ], 
    "dynasty": "唐代"
  }, 
  {
    "title": "宿新市徐公店", 
    "notes": [], 
    "author": "杨万里", 
    "paragraphs": [
      "篱落疏疏一径深，",
      "树头花落未成阴。", 
      "儿童急走追黄蝶，",
      "飞入菜花无处寻。"
    ], 
    "dynasty": "宋代"
  }, 
  {
    "title": "敕勒歌", 
    "notes": [], 
    "author": "乐府诗集", 
    "paragraphs": [
      "敕勒川，阴山下。",
      "天似穹庐，笼盖四野。", 
      "天苍苍，野茫茫。",
      "风吹草低见牛羊。"
    ], 
    "dynasty": "南北朝"
  }
]